---
layout: post
title: 2022~2023诗词记录
date: 2023-12-31 01:00:00.000000000 +08:00
tags: 
 - 备忘集
 - 诗词记录
---
1，《如梦令》美酒杯中飞月，零落虫鸣声阕。秋气肃萧杀，只饮残阳之血。星夜，星夜，灯火阑珊为界。
2，《一剪梅》千卷波涛万丈秋。湖中魅影，冷月孤舟。东风难忍过杭州，一曲长歌，半两乡愁。豆蔻初拾半老丢。少年情意，不过柴油。青春红绿惹心头，如若凰兮，惟凤相求。
3，《长相思》风也稠，雨也稠。缥缈仙山不可求，平帆渡海流。远瀛洲，近瀛洲。万里孤舟追巨虬，竞逐谁自由。
4，《浣溪沙》轻雨翩翩落九天，单人半影总相怜，花开花落叶潺潺。暮暮朝朝颜色故，年年岁岁雁飞南。芳华刹那半生残。
5，《念奴娇》春江赴海，海平升明月，波澜如雪。滟滟人间飞满屑，花自扶霜摇曳。舟踏鱼鳞，云藏龙跃，应是穹苍裂。水天一色，月轮独照江月。楼上帘卷西风，离人醉酒，鸿雁长犹夜。梦里时光终不老，梦外红妆凋谢。我诏嫦娥，嫦娥诏我，江水春花窃。如需归阙，几杯星海为谒。
6，《雨霖铃》清风散月，落霜披雪，冷冻寒夜。泠然几经天阙，仙人玉笔，歌词难窃。浩瀚长空如梦，梦中酒仍烈。未料想、燃起星河，点点尘缘又缘灭。曾经束发悲伤客，不能说、野草余生咽！天高地远谁越？只道是、一只盲雀。举手抓光，光影娆娆，舞娘尤怯。纵使有、万古凄凉，怎可缺新乐？
7，《领域展开》
冻骨缠飞雪，鸡鸣唤日升。
云归人去处，雁过不留行。
8，《西湖》
茶汤落玉壶，溅起雾连珠。
远处山缥缈，身边影似图。
9，《悟道》
人如枯草死如风，老树无根水在瓶。
造化青天终有路，吞得皓月便长生。
10，《酒后绝句》
喜在蓬庐我望天，怒平山海觅仙丹。
哀人本欲求其欲，乐者雕琢大道边。
11，《忆秦娥》秋蝉冽，冷风独奏孤单乐。孤单乐，声声如缕，入我心界。淑龙静虎随缘灭，凌霄宝殿神佛怯。神佛怯，尘音晓梦，梦中捞月。
12，《江城子》春风吹起柳杨腰，过旗髾，补衣袍。浮屠远去，铁马怒催刀。南有乔林西有月，东北帐，正听猇。
13，《无题》
夜满江头雪满舟，人间二月上杭州。
乐天造化诗如意，和仲当然曲纺绸。
欲把西湖相望尽，不知小小有时羞。
烟波杨柳春芳到，独自风流水自流。
14，《浴室沉思》
万朵烟花万户红，年年岁岁换新钟。
当初子贡阴阳惑，孔圣张驰释道庸。
15，《压力山大》
只叹余生岁月稀，才华不可补天堤。
休说少小蹉跎日，过隙白驹踏海泥。
16，《游龙》
青云拔日月，暴雨震山川。
有相观无相，无禅变有禅。
17，《2022农历新年》
开泰雄牛日日新，下山雏虎起昆仑。
姜嫄依此歆歆往，后稷归来万物春。
18，《序》
笔尽了无言，沽名换柱嫌。
平心谈小事，仄论入学渊。
19，《出嫁》
半剪寒梅一点红，东风探过素颜容。
谁家小女生白发？只愿灵车进黛宫。
20，《临江仙》雨随风卷波涛怒，苍穹倒映河山。万悬高谷挂天边，电光寒月似孤烟。雷震钱塘鱼满贯，应龙飞跃峡关。伊阙自古少文谈，不如江水胜春蓝。
21，《十几年前在家乡的回忆》
落地黄花分外红，油风暖雪小城松。
长秋万里追高月，尽览关东趁早冬。
22，《2022年中秋赋得望星辰》
登高极目望，远景自星河。
酒满邀明月，鸭肥赠素娥。
逍遥天外客，缥缈北冥阿。
灵鹫仙翁醉，人间正此歌。
23，《咏桂花》
木犀灵动点秋容，只教黄花舞碧空。
一念随香飘万里，半生映月影孤踪。
风流烂漫登天阙，婉转芳菲绕地宫。
自古江东多桂子，英姿沁润也相同。
24，《咏桂花 其二》
月下残存一缕魂，云边天外有仙根。
多情种子伤情客，只恨凡尘忘恨君。
王母瑶池何处觅？太真凝骨在空坟。
花朝玉露如相见，应笑曾经草木深。
25，《夜雨》
明月坠星河，长空响玉珂。
青丝拂面过，原是一娇娥。
26，《老僧》
云云扰动风声起，碧月浮沉在我心。
燃尽时年多少血，方才无悔入沙门。
27，《2022年中秋》
悲秋多浪子，文笔少离人。
但取今朝月，家书换此轮。
28，《坐忘》
昨夜今之始，今朝复日升。
月明天欲晚，日暖月乘风。
太古无痕迹，江山有姓名。
兴亡多少事，黄土葬皇陵。
29，《2023年农历七月初二》
曾求天上事，也羡架田翁。
醉卧青云里，谁人笑我疯？
30，《醉花阴》飞花逐月潇潇雨，点点声如玉。抬眼望天边，星汉低悬，可以登云取。见君羽化随风去，御剑寻仙侣。提笔顿平生，冷落词牌，今夜添新语。
31，《七夕》
鹊桥诗冷却相思，冷却相思断忘痴。
断忘痴心心不语，心心不语鹊桥诗。
32，《蛹》
蛹。
游龙，铅汞。
驾长空，神仙洞。
一念升腾，还丹与共。
太感天上君，也算人间种。
云霄自古难登，从来养生为重。
黄泉有路不必求，灵华精宝自然送。
33，《酒色财气》
愁云点落半凉秋，百岁生年百醉休。
楼上粉红刮骨手，座中花黛换眉头。
裘衣玉缕绝声色，舞袖金城满夏周。
幽谷地鸣天命尽，鬼雄翻册史名留。
倒读:
留名史册翻雄鬼，尽命天鸣地谷幽。
周夏满城金袖舞，色声绝缕玉衣裘。
头眉换黛花中座，手骨刮红粉上楼。
休醉百年生岁百，秋凉半落点云愁。
34，《菩萨蛮》隐山藏海寻龙引，引龙寻海藏山隐。佛道尽婆娑，娑婆尽道佛。论虚清静本，本静清虚论。天远却飞蝉，蝉飞却远天。
35，《浮生若梦》
月有圆缺月有钩，曾经壮志志难酬。
扶花落影接霜鬓，玉桂秋容挂晚秋。
36，《深夜外卖》
商秋处处伤心夜，廿两金波就断肠。
陋室孤灯寻此客，西风落月等闲郎。
腥蔬化作盘中物，臭肉翻为素面汤。
只有窗边闻秀色，今年又是桂花香。
37，《剑客》
青云坠晚霞，旧梦碎年华。
少小常悲切，如今已忘家。
风波曾驻马，月冷断梅花。
若问君何去，杀人一盏茶。
38，《落花》
月影渡江边，孤帆掌月船。
水中花正语，今夜懂秋寒。
39，《女宫》
月影流霜天际吐，芙蓉帐里暖屠苏。
常寻皇帝身边女，浣洗声声旧岁除。
40，《2023年农历九月十九》
三十年景三十月，月影如风灭晚灯。
步入青莲逐梦幻，一花一叶似平生。
41，《山雨欲来风满楼》
曾经不解诗中意，只道东楼好古愁。
多少亡国寻墨客，史家一唱便重头。
42，《优昙婆罗花》
纷飞雪满光，紫气照东方。
若问昙花处，金佛又换妆。
43，《世界末日》
天龙卷起海龙时，金甲浮屠断罪丝。
会战蚩尤涿鹿上，五方玄色共新织。
44，《更漏子》恩已结，怨已了，月老红绳缠绕。前世果，此生因，姻缘不遂心。情丝断，红豆散，多少相思梦短。一线线，一年年，相交一点间。
45，《寻仙》
携墨孤山处，仙人住远峰。
杳冥天地客，承影唤其名。
46，《羡鱼》
日落重山远水低，孤峰暗影两相齐。
颛顼绝地扶桑倒，汤谷出图月换衣。
47，《梦虎》
虎下山林曾入梦，残身寥影落成风。
大虫围猎人间场，天阙传来笑语声。
迂叟儒生尊圣道，三侔羽客却难行。
梵门业果如相报，只愿修得坐化僧。
48，《泪燃铁树城》
烟锁池塘柳，烂桃错坏酒。
檀炉埋铁泥，锈焰填棉漏。
49，《望气》
得水藏风法，寻穴造化篇。
阴阳相聚气，可以葬青山。
50，《西蜀》
太上昆仑传火鸟，哪吒降世又封神。
三国已是生前事，水镜今朝作路人。
51，《妄心劫》
千尺玉峰来借力，身无彩翼却飞天。
如今方见云和水，霜打浮萍过忘川。
52，《亡国》
曲唱后庭花，黄奴赠丽华。
徽宗曾瘦劲，只叹是方家。
53，《杭州独酌》
杭州小雪天，灵隐断桥边。
月下羊肠路，脂白酒正酣。
54，《似酒》
饮者住高山，归墟纳海川。
青藤藏绿蚁，塞北望江南。
铸剑征云远，寻香祭月寒。
花唇含秀口，与我共婵娟。
55，《紫薇圣人》
紫微救世落凡间，多少同门眼望穿。
在下如今称圣道，何时三教尽归咱？
56，《天文》
人有魂兮夜有星，天河荡漾影随行。
寒霜吹雪结甘露，万里戎关野马惊。
57，《兹事体大》
极光入地星，佛骨再难成。
护法如烟散，心魔自此生。
58，《大易者》
谶纬吉凶福祸事，阴阳八卦五行中。
养生炼气飞升法，黄老庄周数术通。
59，《小易者》
小道常清净，通灵入鬼门。
浮生曰甲乙，似梦却还真。
60，《这不是普通的伤风》
昨夜鬼哭今夜泪，又闻海上起兵戈。
时空交错长相望，只少英魂唱战歌。
61，《这是普通的伤风》
年关将至节将到，又减青春多少天。
在下三十仍未立，空谈冬夜几回寒。
62，《大蜈蚣》
千岁蜈蚣百岁丹，一朝云起便为仙。
吞食野鬼还不够，要把人间作祭坛。
63，《千年老妖》
阴风阵阵吹，妖气引天雷。
遮蔽烛龙眼，千虫万蛊飞。
64，《毒》
血月当头照，红花向日开。
太平通地府，一见返魂来。
龙卷幽州土，鱼游弱水埋。
喧哗皆忘尽，十者九尸骸。
65，《清热解毒》
天灾地祸非人定，哪个凡夫敢断言？
只恨道缘终是浅，千金妙法未得传。
66，《另一个世界的我》
黑线连天地，重合世界间。
小床同坐卧，惊吓染风寒。
67，《疼》
擤鼻十卷纸，夜里百般寒。
皮裂呼吸痛，刀尖在嘴边。
68，《外道》
少年修道二十年，符咒轻盈点昊天。
他日乘风登紫阙，凌霄殿里请神仙。
69，《热闹》
玄门深似海，清净自无为。
生死凭功过，荣华定是非。
70，《通玄》
结诗十六首，身弱感风寒。
虽是凡间客，从来未羡仙。
71，《2023年看“中华西太后”餐厅歧视视频有感》
异国好景最风流，不记南京多少头。
常劝他人应放下，谁来替我问神州？
72，《羊肉肠》
风寒初愈当喝酒，半百钱财换肉肠。
吹起空调应惬意，书生无用却心凉。
73，《这只会造成无尽的杀戮》
星河碎梦影飞踪，划过云簪月婉容。
夏雨春风秋送到，含霜吐雪几回冬。
74，《2023年看日本》
横看军国竖看仆，移民日本有何图？
人生不过凡间客，也想称王著圣书？
75，《丑奴儿》蔷薇花海谁来剪？香雨如烟。香雨如烟，暗夜风残，心月两相宽。白额小虎常为伴，梦里寻仙。梦里寻仙，只影孤帆，处处是沉船。





