---
layout: post
title: 2022~2023诗词记录
date: 2023-12-31
tags: 
 - 备忘集
 - 诗词记录
---
1，《如梦令》美酒杯中飞月，零落虫鸣声阕。秋气肃萧杀，只饮残阳之血。星夜，星夜，灯火阑珊为界。<br\>
2，《一剪梅》千卷波涛万丈秋。湖中魅影，冷月孤舟。东风难忍过杭州，一曲长歌，半两乡愁。豆蔻初拾半老丢。少年情意，不过柴油。青春红绿惹心头，如若凰兮，惟凤相求。<br\>
3，《长相思》风也稠，雨也稠。缥缈仙山不可求，平帆渡海流。远瀛洲，近瀛洲。万里孤舟追巨虬，竞逐谁自由。<br\>
4，《浣溪沙》轻雨翩翩落九天，单人半影总相怜，花开花落叶潺潺。暮暮朝朝颜色故，年年岁岁雁飞南。芳华刹那半生残。<br\>
5，《念奴娇》春江赴海，海平升明月，波澜如雪。滟滟人间飞满屑，花自扶霜摇曳。舟踏鱼鳞，云藏龙跃，应是穹苍裂。水天一色，月轮独照江月。楼上帘卷西风，离人醉酒，鸿雁长犹夜。梦里时光终不老，梦外红妆凋谢。我诏嫦娥，嫦娥诏我，江水春花窃。如需归阙，几杯星海为谒。<br\>
6，《雨霖铃》清风散月，落霜披雪，冷冻寒夜。泠然几经天阙，仙人玉笔，歌词难窃。浩瀚长空如梦，梦中酒仍烈。未料想、燃起星河，点点尘缘又缘灭。曾经束发悲伤客，不能说、野草余生咽！天高地远谁越？只道是、一只盲雀。举手抓光，光影娆娆，舞娘尤怯。纵使有、万古凄凉，怎可缺新乐？<br\>
7，《领域展开》<br\>
冻骨缠飞雪，鸡鸣唤日升。<br\>
云归人去处，雁过不留行。<br\>
8，《西湖》<br\>
茶汤落玉壶，溅起雾连珠。<br\>
远处山缥缈，身边影似图。<br\>
9，《悟道》<br\>
人如枯草死如风，老树无根水在瓶。<br\>
造化青天终有路，吞得皓月便长生。<br\>
10，《酒后绝句》<br\>
喜在蓬庐我望天，怒平山海觅仙丹。<br\>
哀人本欲求其欲，乐者雕琢大道边。<br\>
11，《忆秦娥》秋蝉冽，冷风独奏孤单乐。孤单乐，声声如缕，入我心界。淑龙静虎随缘灭，凌霄宝殿神佛怯。神佛怯，尘音晓梦，梦中捞月。<br\>
12，《江城子》春风吹起柳杨腰，过旗髾，补衣袍。浮屠远去，铁马怒催刀。南有乔林西有月，东北帐，正听猇。<br\>
13，《无题》<br\>
夜满江头雪满舟，人间二月上杭州。<br\>
乐天造化诗如意，和仲当然曲纺绸。<br\>
欲把西湖相望尽，不知小小有时羞。<br\>
烟波杨柳春芳到，独自风流水自流。<br\>
14，《浴室沉思》<br\>
万朵烟花万户红，年年岁岁换新钟。<br\>
当初子贡阴阳惑，孔圣张驰释道庸。<br\>
15，《压力山大》<br\>
只叹余生岁月稀，才华不可补天堤。<br\>
休说少小蹉跎日，过隙白驹踏海泥。<br\>
16，《游龙》<br\>
青云拔日月，暴雨震山川。<br\>
有相观无相，无禅变有禅。<br\>
17，《2022农历新年》<br\>
开泰雄牛日日新，下山雏虎起昆仑。<br\>
姜嫄依此歆歆往，后稷归来万物春。<br\>
18，《序》<br\>
笔尽了无言，沽名换柱嫌。<br\>
平心谈小事，仄论入学渊。<br\>
19，《出嫁》<br\>
半剪寒梅一点红，东风探过素颜容。<br\>
谁家小女生白发？只愿灵车进黛宫。<br\>
20，《临江仙》雨随风卷波涛怒，苍穹倒映河山。万悬高谷挂天边，电光寒月似孤烟。雷震钱塘鱼满贯，应龙飞跃峡关。伊阙自古少文谈，不如江水胜春蓝。<br\>
21，《十几年前在家乡的回忆》<br\>
落地黄花分外红，油风暖雪小城松。<br\>
长秋万里追高月，尽览关东趁早冬。<br\>
22，《2022年中秋赋得望星辰》<br\>
登高极目望，远景自星河。<br\>
酒满邀明月，鸭肥赠素娥。<br\>
逍遥天外客，缥缈北冥阿。<br\>
灵鹫仙翁醉，人间正此歌。<br\>
23，《咏桂花》<br\>
木犀灵动点秋容，只教黄花舞碧空。<br\>
一念随香飘万里，半生映月影孤踪。<br\>
风流烂漫登天阙，婉转芳菲绕地宫。<br\>
自古江东多桂子，英姿沁润也相同。<br\>
24，《咏桂花 其二》<br\>
月下残存一缕魂，云边天外有仙根。<br\>
多情种子伤情客，只恨凡尘忘恨君。<br\>
王母瑶池何处觅？太真凝骨在空坟。<br\>
花朝玉露如相见，应笑曾经草木深。<br\>
25，《夜雨》<br\>
明月坠星河，长空响玉珂。<br\>
青丝拂面过，原是一娇娥。<br\>
26，《老僧》<br\>
云云扰动风声起，碧月浮沉在我心。<br\>
燃尽时年多少血，方才无悔入沙门。<br\>
27，《2022年中秋》<br\>
悲秋多浪子，文笔少离人。<br\>
但取今朝月，家书换此轮。<br\>
28，《坐忘》<br\>
昨夜今之始，今朝复日升。<br\>
月明天欲晚，日暖月乘风。<br\>
太古无痕迹，江山有姓名。<br\>
兴亡多少事，黄土葬皇陵。<br\>
29，《2023年农历七月初二》<br\>
曾求天上事，也羡架田翁。<br\>
醉卧青云里，谁人笑我疯？<br\>
30，《醉花阴》飞花逐月潇潇雨，点点声如玉。抬眼望天边，星汉低悬，可以登云取。见君羽化随风去，御剑寻仙侣。提笔顿平生，冷落词牌，今夜添新语。<br\>
31，《七夕》<br\>
鹊桥诗冷却相思，冷却相思断忘痴。<br\>
断忘痴心心不语，心心不语鹊桥诗。<br\>
32，《蛹》<br\>
蛹。<br\>
游龙，铅汞。<br\>
驾长空，神仙洞。<br\>
一念升腾，还丹与共。<br\>
太感天上君，也算人间种。<br\>
云霄自古难登，从来养生为重。<br\>
黄泉有路不必求，灵华精宝自然送。<br\>
33，《酒色财气》<br\>
愁云点落半凉秋，百岁生年百醉休。<br\>
楼上粉红刮骨手，座中花黛换眉头。<br\>
裘衣玉缕绝声色，舞袖金城满夏周。<br\>
幽谷地鸣天命尽，鬼雄翻册史名留。<br\>
倒读:<br\>
留名史册翻雄鬼，尽命天鸣地谷幽。<br\>
周夏满城金袖舞，色声绝缕玉衣裘。<br\>
头眉换黛花中座，手骨刮红粉上楼。<br\>
休醉百年生岁百，秋凉半落点云愁。<br\>
34，《菩萨蛮》隐山藏海寻龙引，引龙寻海藏山隐。佛道尽婆娑，娑婆尽道佛。论虚清静本，本静清虚论。天远却飞蝉，蝉飞却远天。<br\>
35，《浮生若梦》<br\>
月有圆缺月有钩，曾经壮志志难酬。<br\>
扶花落影接霜鬓，玉桂秋容挂晚秋。<br\>
36，《深夜外卖》<br\>
商秋处处伤心夜，廿两金波就断肠。<br\>
陋室孤灯寻此客，西风落月等闲郎。<br\>
腥蔬化作盘中物，臭肉翻为素面汤。<br\>
只有窗边闻秀色，今年又是桂花香。<br\>
37，《剑客》<br\>
青云坠晚霞，旧梦碎年华。<br\>
少小常悲切，如今已忘家。<br\>
风波曾驻马，月冷断梅花。<br\>
若问君何去，杀人一盏茶。<br\>
38，《落花》<br\>
月影渡江边，孤帆掌月船。<br\>
水中花正语，今夜懂秋寒。<br\>
39，《女宫》<br\>
月影流霜天际吐，芙蓉帐里暖屠苏。<br\>
常寻皇帝身边女，浣洗声声旧岁除。<br\>
40，《2023年农历九月十九》<br\>
三十年景三十月，月影如风灭晚灯。<br\>
步入青莲逐梦幻，一花一叶似平生。<br\>
41，《山雨欲来风满楼》<br\>
曾经不解诗中意，只道东楼好古愁。<br\>
多少亡国寻墨客，史家一唱便重头。<br\>
42，《优昙婆罗花》<br\>
纷飞雪满光，紫气照东方。<br\>
若问昙花处，金佛又换妆。<br\>
43，《世界末日》<br\>
天龙卷起海龙时，金甲浮屠断罪丝。<br\>
会战蚩尤涿鹿上，五方玄色共新织。<br\>
44，《更漏子》恩已结，怨已了，月老红绳缠绕。前世果，此生因，姻缘不遂心。情丝断，红豆散，多少相思梦短。一线线，一年年，相交一点间。<br\>
45，《寻仙》<br\>
携墨孤山处，仙人住远峰。<br\>
杳冥天地客，承影唤其名。<br\>
46，《羡鱼》<br\>
日落重山远水低，孤峰暗影两相齐。<br\>
颛顼绝地扶桑倒，汤谷出图月换衣。<br\>
47，《梦虎》<br\>
虎下山林曾入梦，残身寥影落成风。<br\>
大虫围猎人间场，天阙传来笑语声。<br\>
迂叟儒生尊圣道，三侔羽客却难行。<br\>
梵门业果如相报，只愿修得坐化僧。<br\>
48，《泪燃铁树城》<br\>
烟锁池塘柳，烂桃错坏酒。<br\>
檀炉埋铁泥，锈焰填棉漏。<br\>
49，《望气》<br\>
得水藏风法，寻穴造化篇。<br\>
阴阳相聚气，可以葬青山。<br\>
50，《西蜀》<br\>
太上昆仑传火鸟，哪吒降世又封神。<br\>
三国已是生前事，水镜今朝作路人。<br\>
51，《妄心劫》<br\>
千尺玉峰来借力，身无彩翼却飞天。<br\>
如今方见云和水，霜打浮萍过忘川。<br\>
52，《亡国》<br\>
曲唱后庭花，黄奴赠丽华。<br\>
徽宗曾瘦劲，只叹是方家。<br\>
53，《杭州独酌》<br\>
杭州小雪天，灵隐断桥边。<br\>
月下羊肠路，脂白酒正酣。<br\>
54，《似酒》<br\>
饮者住高山，归墟纳海川。<br\>
青藤藏绿蚁，塞北望江南。<br\>
铸剑征云远，寻香祭月寒。<br\>
花唇含秀口，与我共婵娟。<br\>
55，《紫薇圣人》<br\>
紫微救世落凡间，多少同门眼望穿。<br\>
在下如今称圣道，何时三教尽归咱？<br\>
56，《天文》<br\>
人有魂兮夜有星，天河荡漾影随行。<br\>
寒霜吹雪结甘露，万里戎关野马惊。<br\>
57，《兹事体大》<br\>
极光入地星，佛骨再难成。<br\>
护法如烟散，心魔自此生。<br\>
58，《大易者》<br\>
谶纬吉凶福祸事，阴阳八卦五行中。<br\>
养生炼气飞升法，黄老庄周数术通。<br\>
59，《小易者》<br\>
小道常清净，通灵入鬼门。<br\>
浮生曰甲乙，似梦却还真。<br\>
60，《这不是普通的伤风》<br\>
昨夜鬼哭今夜泪，又闻海上起兵戈。<br\>
时空交错长相望，只少英魂唱战歌。<br\>
61，《这是普通的伤风》<br\>
年关将至节将到，又减青春多少天。<br\>
在下三十仍未立，空谈冬夜几回寒。<br\>
62，《大蜈蚣》<br\>
千岁蜈蚣百岁丹，一朝云起便为仙。<br\>
吞食野鬼还不够，要把人间作祭坛。<br\>
63，《千年老妖》<br\>
阴风阵阵吹，妖气引天雷。<br\>
遮蔽烛龙眼，千虫万蛊飞。<br\>
64，《毒》<br\>
血月当头照，红花向日开。<br\>
太平通地府，一见返魂来。<br\>
龙卷幽州土，鱼游弱水埋。<br\>
喧哗皆忘尽，十者九尸骸。<br\>
65，《清热解毒》<br\>
天灾地祸非人定，哪个凡夫敢断言？<br\>
只恨道缘终是浅，千金妙法未得传。<br\>
66，《另一个世界的我》<br\>
黑线连天地，重合世界间。<br\>
小床同坐卧，惊吓染风寒。<br\>
67，《疼》<br\>
擤鼻十卷纸，夜里百般寒。<br\>
皮裂呼吸痛，刀尖在嘴边。<br\>
68，《外道》<br\>
少年修道二十年，符咒轻盈点昊天。<br\>
他日乘风登紫阙，凌霄殿里请神仙。<br\>
69，《热闹》<br\>
玄门深似海，清净自无为。<br\>
生死凭功过，荣华定是非。<br\>
70，《通玄》<br\>
结诗十六首，身弱感风寒。<br\>
虽是凡间客，从来未羡仙。<br\>
71，《2023年看“中华西太后”餐厅歧视视频有感》<br\>
异国好景最风流，不记南京多少头。<br\>
常劝他人应放下，谁来替我问神州？<br\>
72，《羊肉肠》<br\>
风寒初愈当喝酒，半百钱财换肉肠。<br\>
吹起空调应惬意，书生无用却心凉。<br\>
73，《这只会造成无尽的杀戮》<br\>
星河碎梦影飞踪，划过云簪月婉容。<br\>
夏雨春风秋送到，含霜吐雪几回冬。<br\>
74，《2023年看日本》<br\>
横看军国竖看仆，移民日本有何图？<br\>
人生不过凡间客，也想称王著圣书？<br\>
75，《丑奴儿》蔷薇花海谁来剪？香雨如烟。香雨如烟，暗夜风残，心月两相宽。白额小虎常为伴，梦里寻仙。梦里寻仙，只影孤帆，处处是沉船。<br\>





